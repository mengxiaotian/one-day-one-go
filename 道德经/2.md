天下皆知美之为美 斯恶已 皆知善之为善 斯不善已 故有无相生 难易相成 长短相较 高下相倾 音声相和 前后相随
>*美者，人心之所进乐也；恶者，人心之所恶疾也。美恶，犹喜怒也；善不善，犹是非也。喜怒同根，是非同门，故不可得偏举也。此六者皆陈自然不可偏举之明数也。*

是以圣人处无为之事 行不言之教 万物作焉而不辞 生而不有 为而不恃 功成而弗居
>*自然已足，为则败也。*
>*智慧自备，为则伪也。*
>*因物而用，功自彼成，故不居也。*

夫唯弗居是以不去
>*使功在己，则功不可久也。*
